s IOHANNI COLVMNAE CARDINALI

enim putas Β Pastor armatus silvis invigilat, non tam lupos
35 metuens quam raptores; loricatus arator, hastam ad usum
rustici pugionis invertenS, recusantis bovis terga sollicitans
Auceps retia clypeo tegit, et piscator hamis fallacibus haeren-
tem escam rigido mucrone suspendit; quodque ridiculum
dixeris, aquam e puteo petiturus, rubiginosam galeam sordido
40 fune connectit, Denique nihil sine armis hic agitur. Quis ille
pernox ululatus vigilum in 'moenibus, quae voces ad arma
conclamantium, quae mihi in sonorum locum, quos blandis
e fidibus exprimere consueveram, successere? Nihil incolis
harum regionum inter se aut tutum videas aut pacatum audias
45 aut humanum sentias, sed bellum et odia et operibus daemonum
cuncta simillima. His in locis, pater inclyte, inter volentem ac
nolentem dubius iam sextumdecimum diem ag0, et quantum
potest in rebus omnibus consuetudo, fragore militum et stridore
lituum ceteris in aciem concurrentibus, me saepe per hos colles
50 vagum videas, atque aliquid quod posteritatem mihi conssilless„
assidue meditantem„ Omnes me cum admiratione respiciunt
otiosum, intrepidum et inermem 3 contra ego omnes admiror
pavidos, sollicitos et armatos.
Haec est humanarum varietas actionum. Quod si forsan
55 interroger an hinc migrare malim, non facile dixerim3 et ire
iuvat et manere delectat. Ad primum pronior sum, non quod
ram. Est autem secundum naturam, '‘iit-‘usque in finem
votorum animus non quiescat3 ex quo maxime colorem mihi
60 videtur habuisse opinio illa, quae beatifica visione Dei, in qua
consummata felicitas hominurn consistit, defunctorum animas
tam diu carituras astruebat, donec corpora resumpsissent3

ψ

quod naturaliter non optare non possunt, quamvis illa sen-
tentia multorum saniore iudicio victa et cum auctore suo (da

65 veniam, quaeso, qui valde eum sed non errores eius dilexisti)

sepulta iampridem sit. Vale. [1337.]

