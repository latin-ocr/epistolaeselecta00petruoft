IOHANNI COLVMNAE CARDINALI 19

SyphaX, quod uno eodemque tempore duarum toto orbe
maximarum urbium, Romae atque Carthaginis, in amicitiam
vocaretur ? Nimirum id regno eius atque opibus tribuebatur,
hoc mihi. Itaque illum inter aurum ac gemmas superbo solio

subnixum et armatis stipatum satellitibus sui supplices re· 25
perere3 me solivagum mane in silvis, sero autem in pratis

Sorgiae ripis obambulantem invenerunt mei. Mihi honor
offertur, ,ab illo auxilium poscebatur. Sed quoniam laetitia
inimica consilio est, ·fateor, ut laetus eventu, sic dubius animi
sum. Vrget enim hinc novitatis gratia, hinc reverentia vetu- 30
statis, hinc amicus, hinc patria. Vnum ab altera lance prae-
ponderat, quod rex Siculus in Italia est, quem e cunctis
mortalibus aequiore animo ingenii iudicem pati possum.
Curatum mearum fluctus vides. Tu, quem ad earum guber-
.nacula manus porrigere non puduit, fluctuantem animum 35
consilio tuo reges. Vale. Ad fontem Sorgiae‚ Kalendis Septem-

bribus ad vesperam [1340].

Iacoh'o Columnae. Fam. iv. 6.

ORTUNAE insidias non hodie primum intelligere in-

cipio. Non invadit nos tantum illa, sed spargit ac separat,
ne laetis scilicet et adversis in rebus alter alteri solatio sit.
Norat illa, quantae olim meum cor urerent curae, quibus ad
plenum mederi te praeter nemo poterat. Tunc ergo mirum 5
in modum conquisitis causis te in illo pectoris mei aestu refri-
gerium unicum avectum ab Arcto rediens inveni. Itaque
tametsi Romam, tuam propriam et communem omnium, mihi
vero ante omnes semper tunc autem et propter se ipsam et
propter te gemino desiderio exoptatam patriam, petiisses, tamen 10
consequendi difficultas moestum atque deiectum animum
habebat ; ut, cum ubique exul mihi sine te videar, tum prae-
sertim anxius atque amore ardens et Romam tibi inviderem, et
te Romae. Quo in statu, eadem illa iuvenilem animum frenante
fortuna, pauci anni, quibus ad invicem sic distracti viximus, 15

c 2

