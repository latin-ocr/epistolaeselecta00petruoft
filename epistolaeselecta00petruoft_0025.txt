, ,· imperf-r*

IOHANNI COLVMNAE- CARDINALI 9

Iohanni Columnae Cardinali. Fam. ii. 13.

N hoc ecce Caprarum, immo vero leonum ac tigridum monte,

quolibet agno mitior Vrsus iste tuus habitat, Anguillariae
comes, amator pacis, sine bellorum metu, inter bella securus,
non sine pacis desiderio, hospitalitate secundus nemini, con-
silio vigens, blande severus, et rigide benignus in suos, Pieridum 5
familiarissimus, et excellentium ingeniorum mirator ele-
gantissimus ac laudator. Et secum non adversum, ut ille, sed
conveniens moribus suis nomen sortita, Agnes coniunx eius,
praeclarissima soror tua, de qua, ut de Carthagine Sallustius
ait, silere melius puto quam parum dicere. Sunt enim quaedam, 10
quae nullomelius modo quam stupore et silentio laudantur3 ,
horum ex genere soror tua est. Hoc concors et mite par
conjugum, ceu rosas aut lilia, totidem notavi inter spineta ac
tribulos odiorum3 horum suavitate utcumque reliquorum
temperatur asperitas. 15

Accessit divinus et singularis vir, Iacobus de Columna,
Lomberiensis EpiScopuS‚ germanus tuuS, ad quem cum ad-
ventus mei nuntium praemisissem per litteras, quid me agere
vellet interrogans, quoniam obsidentibus omnes aditus domus
tuae hostibus, non tuto videbar Romam petiturus, rescripsit ille 20
congratulatus adventui, et exspectare iubens; paucisque post
diebus a. d. vn. Kalendas Februarii adfuit cum Stephano fratre
primogenito, cuius etiam virtus eximia, magna quidem materia
vatum est ; neque amplius quarn centum armatis equitibus
stipatus uterque, non sine spectantium horrore transiverat, 25
cum quingentos et eo amplius sub hostium signis esse con-
staret. Sed ea quae saepe bellum conficit, fama ducum iter
straverat. Cum his ego nunc generosis spiritibus habito, tanta

· dulcedine ut saepe alibi quam in terris esse videar, nec iam

Romam magnopere requiram. Ibimus tamen, quamvis denuo 30
dicantur adversarii reditum in urbem accuratius obstruxisse.

Vale. [1 337.]

