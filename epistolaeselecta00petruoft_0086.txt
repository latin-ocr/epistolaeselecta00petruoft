70 IOHANNI DE CERTALDO

quod vicina est nimis Babylon haec occidentaIiS, rerum pessima

35 Ereboque simillima, unde >me natura itidem dehortatur ac
retrahit mea ; ferrem tamen utrumque amara dulcibus lenienS.
Sed alia quaedam sunt quae refugiunt stilum, ex quibus mihi
illic moram profecto brevissimam auguror, nisi quid novi
forsan inciderit3 quod ipsum quale suspicer ignoro, Id scio,

40 nihil omnino non posse homini contingere, animali caduco
prorsus ac mortali, licet inter miserias insolenti.

Latet ergo rerum exitus3 praesens propositum animi non
latet, quod et tibi et nostris non ignotum velim. Romanum
nempe Pontificem, quem ad ripam Tiberis quaerere consue-

45 verant patres nostri, nos ad ripam Rhodani quaerimus; quae-
rent nepotes forsitan ad ripam Tagi, ut pateat nihil esse quod
non confundat ac transferat longa dies, et ad occasum omnia
properare. De hoc tamen sanctus ille rigidusque piscator Qum»
viderit, qui cum Rhodanum sciret, nec Tagum certe nec

50 Sequanam ignoraret, naviculam tamen ac retia Tiberino fixit
in gurgite3 ille, inquam, viderit cuius cymba nunc procellis
agitur, cuius navalia deseruntur ; viderint qui ad gubernaculum
sedent. Nos vectores sumus, aestu rapimur, fortunae parti-
cipes, non culpae. Illum ergo nunc, quia ubi vellem nequeo,

55 ubi possum quaerere est animus, simul ac sparsas dulcium
reliquias amicorum 3 cumque omnibus supremum vale dixer0,
crudeles terras et avarum vere litus effugere, atque in praefato
rure nostro, quod procul inde quindecim passuum millibus ad
praeclarum ac sonorum Sorgiae fontem latet, inter silvas ac

60 flumina interque libellos vari08, qui ibidem sub rustico custode
vincti et taciti iam me quadriennium exspectarunt, quod
superfuerit aestatis solitaria quiete transigere3 ne, si mox
vestigia nota relegero, corpusculum hoc, continuis licet ab
infantia laboribus exercitum, nimio forsan ardore conficiam3

65 cui parco non ob aliud nisi quo diutius torqueam ac fatigem.
Autumnus me revehet, ut sper0, simul et libellos illos, biblio-
thecae Italae quos inferre disposui.

Habes et de praeterito tarditatis meae causas, et de futuro

