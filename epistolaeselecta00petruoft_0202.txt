186 VRBANO V

terris, diu sospitem tanto servet officio, teque hinc sero digre-
dientem caelesti sede recipiat.

Patavi, vm. Idus Maii [1370]

M atthaeo Longo Archidiacono Laodicensi. Sen. xiii. 7.

RAT forte dies festus ac sollemnis, quem mihi sollemnio-
rem fecit ac laetiorem tuarum adventus subitus litterarum,
dies, inquam, qui ad vestigia Salvatoris adoranda reges olim ab
oriente perduxit. Nunc ad me praedulciter salutandum
5 mitissimas talis amici litteras ab extremo attulit occidente3
videntem omnia Christum testor, vix tale aliquid laetius
poteram audire. Multos enim iam per annos de te certi
nihil audieram, cum facies tua semper his affixa praecordiis
inhaereret, quam inde divellere nec locis nec temporibus nec
10 fortunae unquam licuit aut licebit. Dubitabam tamen et
humani more animi metuebam, praecipue postquam Mediolano
abii et amicus meus quidam fidissimus Pergamensis rebus abiit
humanis, qui voti mei conscius saepe me de tua vita ac salute
certiorem nunc verbo nunc litteris faciebat. Quamvis autem
15 nos mortales natura protulerit, ut neque immortalitatem
sperare neque mortem metuere debeamus, mecum tamen ipse
recogitans, praeter te et reverendissimum Philippum, olim
dum in curia quae Romana dicitur versaremur, Cavallicensem,
nunc Sabinensem episcopum cardinalem, ³nullum mihi iam
20 eorum, quos a iuventute dilexerim, superesse, non poteram,
fateor, non timere, de utroque sollicituS, de te autem eo solli-
citior quo incertior, et damna mea metiens atque dinumerans
crebroque suspirans in silentio dicebam-1 ‘ O quid agit nunc ille
carus pater et amicus tuus? O si vivit et vestitur aura aetherea?
25 O si bene secum agitur? O utinam vivat et valeat nec me
solum 1n hac miserarum valle destituat! ’ Nunc gratias Deo,
de quo timui, iam gaudeo et exulto non vivum modo illum sed
incolumem audiens. Fecisti optime, ut soles, omnia, qui brevi
epistola longa me sollicitudine liberasti.

